Відгук

Про дипломну роботу

Слухача магістерської програми "Програмне забезпечення автоматизованих систем"
Факультету Iнформатики НаУКМА
Бойка Романа Олеговича
На тему 
"Паттерни та рефакторинг в функціональних мовах"

	Дана робота присвячена проблемі відсутності каталогу/класифікації взірців(паттернів) програмування в функціональних мовах.
Оскільки є успішний приклад таких каталогів для Об'єктно-Орієнтованої парадигми, то додатковим завданням було навести аналогії між відомими паттернами з ООП та їх можливою реалізацією в функціональній парадигмі.
Іншим завданням було навести приклади паттернів в ФП та зразків реструктуризації існуючого функціонального коду який може привести до цих паттернів.
	Актуальність такої роботи полягає в тому, що паттерни надають зручність в спілкуванні/обговоренні архітектурних моделей програм, певну допомогу в написанні коду, і можуть бути дуже корисними для функціональної парадигми також.
	Іншим аспектом актуальності є те, що дана робота може допомогти програмістам з досвідом роботи з ОО мовами працювати з функціональними мовами також, оскільки наведена трансляція відомих паттернів ООП функціональною мовою.

	Загалом поставлене завдання було виконано частково.
	Частина з трансляції з взірців ООП функціональною мовою виконана повністю. Але прикладів чисто функціональних патернів наведено небагато та недостатньо розкрита тема зв'язку функціональних взірців з математичною теорією.
	Календарний план виконання роботи також не було дотримано коректним чином, що також повпливало на неповноту роботи.

	В загальному сама ідея роботи є актуальною і потребує більш поглибленого вивчення, тому робота над даною темою може бути продовжена та в разі успіху бути конвертована в статтю/серію статей.

Науковий керівник
Володимир Васильович Бублик
кандидат фізико-математичних наук, доцент 

_________________
(підпис)            

" ___" ___________ 20__p.
(дата)               

